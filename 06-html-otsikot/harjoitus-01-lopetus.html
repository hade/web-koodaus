<html>

<body>

	<head>
		<title>harjoitus-01-aloitus</title>
	</head>

	<h1>Delfiinit</h1>

	<h2>Koko ja ulkonäkö</h2>
	<p>
		Delfiinit ovat pieniä tai keskikokoisia valaita.
		Niiden koko vaihtelee noin 1,5 metristä ja 50 kilosta miekkavalaan 10 metriin ja 7 000 kiloon.
		Monilla delfiinilajeilla on tyypillinen pullistuma otsassa nokkamaisen kuonon yläpuolella.
		Joiltain lajeilta puuttuu pitkä nokka, jolloin otsan pullistuma tekee päästä laatikommaisen näköisen.
		Suurin osa lajeista on sulavalinjaisia, ja osalla on huomiota herättävää kuviointia,
		mutta osa lajeista on lähes yksivärisiä.
	</p>

	<h2>Levinneisyys ja elinympäristö</h2>
	<p>
		Delfiinejä tavataan kaikista meristä, mutta suurimmillaan lajimäärä on trooppisissa ja lämpimissä vesissä.
		Useat lajit ovat pantrooppisia, mutta osaa lajeista tavataan vain muutamissa merissä.
		Ainoa delfiinilaji, joka ei elä ollenkaan trooppisissa vesissä, on pitkäeväpallopää.
		Lajeista vain miekkavalasta esiintyy arktisilla vesillä. Se onkin laajimmalle alueelle levittäytynyt delfiinilaji.
		Delfiinejä elää niin laajalla alueella, että niiden elinympäristötkin ovat monipuolisia.
		Osa lajeista elää syvänmeren alueella ja osa rannikoilla. Jotkut rannikkojen yksilöt saattavat nousta myös jokiin,
		mutta vain kaksi lajia elää joissa.
	</p>

	<h2>Käyttäytyminen ja lisääntyminen</h2>
	<p>
		Kaikki delfiinilajit ovat ainakin jossain määrin sosiaalisia, mutta eri lajien väliset sosiaaliset verkostot
		ovat hyvin erilaisia. Osa delfiineistä elää vain muutamien yksilöiden ryhmissä, kun osa
		lajeistaan puolestaan jopa tuhansien yksilöiden parvissa.
	</p>

</body>

</html>